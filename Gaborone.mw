'''Gaborone''' ([[Seisimane]] /ˌɡæbəˈroʊniː/ or /ˌxɑːbəˈroʊneɪ/), ke leina le le gatisitsweng kana le le biditsweng go reelela toropo ka Kgosi (Kgosi Gaborone). Gaborone ke toropo kgolo mo Botswana, e na le palo ya batho ba le 191,776. Dipalo tse di gatisitswe ka ngwaga wa 2006 go ya ka dipatlisiso tsa ba palo batho, se e le sesupo sa gore 10% ya Botswana jotlhe ka bophara e kwa Gaborone.

Toropo ya Gaborone e agetswe fa gare ga thaba ya Kgale le Oodi, fa nokeng ya Notwane, mo borwabotlhaba jwa Botswana, gape e gaufi le molElwane wa [[Afrika Borwa]]. Toropo e e, nale lebala la difofane la Sir Seretse Khama kwa difofane di gorogelang teng. Ke kgaolo ya bodiredi le boeteledipele ka bo yone, gape ke motsemogolo wa kgaolo ya metse e e mo borwabotlhaba. Banni ba Botswana ba bitša toropo e ba re Gabs kana GC fa ba e boka.

Gaborone o ne a agiwa go nna motsemogolo ka ngwaga wa 1960 fa lefatshe la Bechuanaland Protectorate le tsaya puso, fa e nna lefatshe le le ikemetseng ka nosi. Mo gare ga toropo e go na le madirelo a dikgwebo, marekisetso, le mafelo a ga goromente a agilweng kwa bophirima jwa marekisetso . Toropo e ke nngwe ya ditoropo tse di golang mo lefatsheng, se se bakile mathata a tlhaelo ya lefatshe le go ipaya mo go seng ka fa molaong. Toropo e e nale dikgotlhang tse di tsenang mo lefatsheng go tswa ko [[Zimbabwe]] le Afrika Borwa ka ngwaga wa 1980.
