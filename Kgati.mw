[[Seswantšho:Kgati1.jpg|thumb|right|Papadi ya Kgati]]
'''Kgati''' ke moraloko wo o ralokwago kudu dinagamagaeng. Moraloko wo o fetogile mo mengwageng. Kgale baraloki ba be ba opela ge ba tshela kgati. Gabjale baswa ga ba opele ge ba tshela kgati, mola kgale e be e ralokwa ka makala a monkgane<ref>http://commons.wikimedia.org/wiki/File:PeopleAreKnowledge_Kgati_Interview2.ogg</ref>.

Moraloko wa Kgati o ralokwa kudu ke basetsana, go thoma ka [[Ngwaga|mengwaga]] ye [[3 (nomoro)|meraro]] go fihlela mengwageng ye [[20 (nomoro)|masomepedi]], ge ba bangwe ba kgona go bapala ba le mengawaga ye [[74 (nomoro)|masomešupanne]]<ref>http://commons.wikimedia.org/wiki/File:PeopleAreKnowledge_Kgati_Interview3.ogg</ref>.

== Mekgwa ya go bapala ==
[[Seswantšho:Kgati4.jpg|thumb|right|Moraloki a kwatame]]
Kgale kgati e be e ralokwa ke basetsana ba bararo. Ba babedi ba swara thapo ( o tee ka thoko e tee). Ba iša thapo godimo le fase gore moraloki wa boraro a tshelele godimo [[2 (nomoro)|gabedi]], a dira bonnete bja gore thapo e se ke ya mo kgoma, morago ga mowe, o tla kwatama fase ga [[1 (nomoro)|tee]]<ref>http://commons.wikimedia.org/wiki/File:PeopleAreKnowledge_Kgati_Interview1.ogg</ref> a dira bonnete bja gore thapo ge e eya godimo, ga e mo kgome. Ge thapo e ka mo kgoma, thaloko e fedile. Moraloki yo o tla tšwela ntle, moraloki yo mongwe a raloke. Moraloki wa go tšwela ntle o tla swara thapo ka thokong ye nngwe go fa ba bangwe sebaka sa go tshela. Baraloki ba fana sebaka ka go latelana, go tsena moraloki o tee ka o tee goba ka bobedi goba go feta. Baraloki ba tshela ba opela dikoša.

[[Seswantšho:Kgati2.jpg|thumb|right|moraloki a tshela]]

Bjale, melao e fetogile. 

* Baraloki ba ka raloka ka dihlopha, ba tshela le go kwatama ka mekgwa ya go fapana. Baraloki ba fana sebaka ka go latelana, go tsena sehlopha ka sehlopha.
* Baraloki ba ka kgetha moraloki wa pele, woo a tlogo ba bontšha mokgwa wa go sepediša maoto (le matsogo). Baraloki ba bangwe ba tla latela ka go dira ka moo moraloki wa pele a ba bontšhitšego ka gona ba dira bonnete bja gore thapo ga e ba kgome. Baraloki ba fana sebaka ka go latelana, go tsena moraloki o tee ka o tee goba ka bobedi .

== Dikolong ==
moraloko wo o ralokwa ke basetsana dikolong morago ga nako ya dijo ge ba letetše go boela diphapošing<ref>http://commons.wikimedia.org/wiki/File:PeopleAreKnowledge_Kgati_Interview2.ogg</ref>.

== Mothopo ==
<references/>

[[Setensele:Dipapadi]]
