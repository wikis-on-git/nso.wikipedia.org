'''Morula''' ke seno/bjala bja sesotho bja go ratholwa ka marula. Batho bao ba bilego le boipshino bja gonwa morula bare gago seno se sengwe [[Lefase|lefaseng]] ka bophara bja go swana le morula. 

Morula o humanega magareng ga [[Hlakola|Hlakola]] le [[Moranang|Moranang]]<ref>http://commons.wikimedia.org/wiki/File:PeopleAreKnowledge_Mogkope_Interview2.ogg</ref> ka ge marula a humanega dikweding tšeo. Gothwa tsela yago rathola morula gase ya fetoga bjalo mengwageng<ref>http://commons.wikimedia.org/wiki/File:PeopleAreKnowledge_Mokgope_Interview3.ogg</ref>. Morula ke seno seo mang le mang o ka dirang ntlele go nyaka mašeleng.




=== Tsela yago rathola Morula ===

* Go dirwa serobe
* Go tlabulwa marula
* Letlopetlope la kgobwa
* Lehlobe le sehlobo

Ke setšo, morwarra wa rathodi wa marula ke motho wa pele wo a tlilego go nwa morula.

== Serobe sa Marula ==
[[File:Mokgope2.jpg|thumb|right|Serobe]]
Marula ke dienywa tša go humanega mohlareng. Mohlare wa morula gola gokaba dimitara tše [[18 (nomoro)|lesome seswai]]. Seenywa se ga se kgiwe mohlareng, batho ba emala gore seenywa se se wele fase pele se jewa.

Marula a topiwa ke basadi<ref>http://commons.wikimedia.org/wiki/File:PeopleAreKnowledge_Mogkope_Interview2.ogg</ref> fase ga mohlare, gwa dirwa serobe.Go topa Marula go tšea matšatši a mabedi goba go feta. Ge marula a topilwe, serobe sago kgagala se dirilwe, Marula a hlogelwa go fihlela a butšwa. Se seka tšea matšatsši a [[4 (nomoro)|mane]] goba go feta, go tlaya ka boema bja bosa.

== Go tlabula Marula ==

[[File:Mokgope3.jpg|thumb|right|Letlabo le šumišwa go tlaba marula]]
Ge marula a sena go butšwa, letlabo le šumišwa go tlaba marula ka le tee le le tee, se se dirwa ke batho ba bararo goba go feta. Go tlabula marula go tšea diiri tše mmalwa ka ge go tlabwa ka le tee le le tee. Morago gage marula a tlabilwe, letlopetlope le tšhelwa pitšeng ya maoto a mararo.

==Go kgobwa ==

Letlopetlope la kgobwa ka matsogo go fihlela go šala dikgeru. Letlopetlope le tšhelwa pitšeng ya letsopa, ya bitiela letšatši le tee. Morago ga letšatši morula sa ntše o nale swikiri e bile ga o se o bele. Ka se sebaka bana baka o nwa<ref>http://commons.wikimedia.org/wiki/File:PeopleAreKnowledge_Mokgope_Interview3.ogg</ref>.
[[File:Mokgope9.jpg|thumb|right|Letlopetlope la kgobwa]]


==Lehlobe le sehlobo==

Ka letšatši lago latela, pitša ya bitullwa, ka gare ena le lehlobe ka godimo ga sehlobo. Sekgo se šumišwa go kwa  sehlobo. Pitša ya tswalelwa gape. Morago ga letšatši le tee, pitša ya bulwa gape, ka se sebaka, marula a eba a betše.

==Marula a nwa ke bomang?==

Malome le Rakgadi ba bitšwa go tlo kwa marula ka sego. Ge ba kwile o kanwewa, ba bitša baagišane, le batho ka moka go tla gonwa marula. Gwa nama gwa gethwa motho wa go tlo gela marula. Motho yo (o bitšwa poo), o tla gobagela marula ka o tee ka o tee. Marula wago sala mo pitseng ke wa poo. Morula o thabelwa kudu ke bakgekolo le bakgalabje<ref>http://commons.wikimedia.org/wiki/File:PeopleAreKnowledge_Mogkope_Interview2.ogg</ref>.


==Mothopo==
<references/>


[[Category:Main category]]
[[Category:Bjalwa]]

[[bg:Морула]]
[[ca:Mòrula]]
[[cs:Morula]]
[[de:Morula]]
[[en:Morula]]
[[es:Mórula]]
[[fr:Morula]]
[[it:Morula]]
[[ja:桑実胚]]
[[lij:Morula]]
[[lt:Morulė]]
[[nl:Morula]]
[[no:Morula]]
[[oc:Morula]]
[[pl:Morula]]
[[pt:Mórula]]
[[ru:Морула]]
[[sk:Morula]]
[[sv:Morula]]
[[tr:Morula]]
[[uk:Морула]]
[[zh:桑葚胚]]
