[[Seswantšho:Nelson_Mandela_1998_cropped.JPG|300px|thumb|right|Nelson Mandela]]


'''Nelson Rolihlahla Mandela''' (belegwe [[July 18|18 July]] [[1918]]) ebile presidente ya pele ya mmušô wa bantho wa [[Afrika Borwa]].

Pele gage a eba mopresidente wa [[Afrika Borwa]], Nelson Mandela o be a katane le mmušo wa kgatello wa [[Afrika Borwa]] ele moetalapele wa [[African National Congress]]. Nelson Mandela o dutše kgolegong mengwaga ye masome pedi šupa (27), bontšhi ba mengwaga a le [[Robben Island]].

Nelson Mandela o tsebega bjalo ka tate wa setšhaba, moemedi wa tokologo, le tekano wa batho bohle.

Nelson Mandela o tšwele kgolegong ka 1990, moo a thomilego go rera tshwarelano lego thoma dipoledišano go fediša kgethollo [[Afrika Borwa]].

Nelson Mandela o hweditše [[Difoka tša Nelson Mandela|difoka tse fetago lekgolo]] mengwageng, se segolo elego [[Nobel Peace Prize]] ka 1993.

[[Setensele:Main category]]
Mo pukung ya bana ( http://www.education.gov.za/LinkClick.aspx?fileticket=6wVQ7oNeiwU%3D&tabid=862&mid=2427 )
ba mo hlalošeditšeng ka mokgwa wo:

Leina la ka ke Nelson Mandela. Ke dula Afrika-Borwa, lefase le
lebotse le le lego kua tlase ntlheng ya Afrika. Nna le wena re
dula Afrika-Borwa. Ke belegetšwe motsaneng wa Mvezo kua
Kapabohlabela ka la 18, ka fao, ke mokgalabje lehono. Tate e be e le kgoši.
O ile a mpha leina la Rolihlahla, leo tlhalošo ya lona ka Sethosa e lego “ramathaithai”.
Ke be ke sa le yo monnyane, ke na le ngwaga o tee goba ye mebedi ge batswadi ba hudugela kua
Qunu. Matšatši a ka kua Qunu a bile a mabose kudu. Ge ke gola ke be ke diša dinku le dipudi tša
batswadi ba ka.
Ke be ke bapala le bagwera ba ka kua mašemong. Re be re thutha kua dinokeng gomme re
eja todi ya mamepe ao re bego re a rafa diphagong tša dinose. Ke be ke hlokomela ka mehla
gore dinose di se ke tša ntoma. Nkile ka leka go namela tonki. Tšohle di be di lokile gomme gwa
senyega ge tonki e ntahlela ka ntšhuthung ya meetlwa!
Ge ke na le mengwaga ye 7, tate o ile a nthomela kua sekolong sa kereke. Ke nna motho wa
mathomo ka lapeng la gešo wa go tsena sekolo. Tate ga se a tsena sekolo. Re be re swanetše
go apara diaparo tše di bonalago kua sekolong, gomme batswadi ba ka ba be ba hloka sa bona kudu
go ka nthekela diaparo tša sekolo. Tate o ile a tšea borokgo bja gagwe bja kgale a bo ripa mo matolong
a nkapeša. Ke be ke se na lepanta, ka fao tate a tšea lenti a bofa borokgo ka lona mo dinokeng. Le
ge go le bjalo, ke be ke thabile, ke thabetše go apara borokgo bjoo. Kua sekolong, morutiši a no mpha leina la Nelson.
Nagana fela o fiwa leina le lefsa o šetše o na le mengwaga ye 7 Ke be ke dula ke thabile ge ke le kua sekolong le ge ke le kua gae. Mma o be a
fela a nkanegela dinonwane, gomme ka ithuta dilo tše dintši mo dinonwaneng tša gagwe.
O nthutile gore ke dule ke ikokobetša le go ba le tlhompho mo bathong. Tate yena o nthutile
go ba bogale. Ke be ke nyaka go ba bogale bjalo ka yena. Ke be ke nyaka go swana le yena. Ke be
ke itšhela ka melora mo hlogong gore moriri wa ka o be wo mopududu bjalo ka wa gagwe.
Ke be ke rata tate.
