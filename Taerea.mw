{{Infobox disease
| name = Taerea
| image = Multiple rotavirus particles.jpg
| caption = Kerafo ya maekro ya electron ya [[rotabirase]], ke sehlodi sa palo ya go nyaka go lekana le 40% ya go robatšwa bookelong ka lebaka la taerea go bana ba ka fase ga mengwaga ye mehlano.<ref name=WHO2010a/>
| DiseasesDB = 3742
| ICD10 = {{ICD10|A|09||a|00}}, {{ICD10|K|59|1|k|55}}
| ICD9 = {{ICD9|787.91}}
| ICDO =
| OMIM =
| MedlinePlus = 003126
| eMedicineSubj = ped
| eMedicineTopic = 583
| MeshID = D003967}}
<!-- Definition and Characteristics -->
'''Taerea''' goba '''letšhologo''' ke maemo a go ba le mala a go tšhologa meetse goba seela ga raro ka letšatši.<!--<ref name=WHO2013/>  --> Gantši taerea e ka diragala matšatši a mmalwa gomme e ka fetša e bakile go felelwa ke meetse mmeleng ka lebaka la go ntšha meetse a mantši.<!--<ref name=WHO2013/>  --> Maswao a go felelwa ke meetse mmeleng gantši a thoma ka go felelwa ke go ikotlolla ga letlalo moo go tlwaelegilego le phetogo ya maitshwaro a motho.<!--<ref name=WHO2013/>  --> Se se ka tšwelapele ka phokotšo ya mohlapologo, go felelwa ke mmala wa letlalo, go thebatheba ga pelo ka lebelo, le phokotšo ya boikarabelo ge e tšwelapele e ba šoro.<!--<ref name=WHO2013/>  --> Mantle a go bofologa eupša a se na meetse go bana bao ba nyanyago letswele, le ge go le bjalo, a tlwaelegile.<ref name=WHO2013/>

<!-- Cause and Diagnosis -->
Sehlodi se se tlwaelegilego ke phetetšo ya mala goba lela mohlomongwe ka lebaka la [[baerase]], [[pakteria]], [[phelakadingwe]], goba maemo ao a tsebiwago ka go ruruga ga mala (gastroenteritis).<!--<ref name=WHO2013/> --> Diphetetšo tše gantši di hwetšagala go dijo goba meetse ao a tšhilafaditšwego ke mantle, goba di hwetšagala thwii go motho yo a fetetšwego.<!--<ref name=WHO2013/> --> E ka arolwa ka mehuta ye meraro: taerea ya meetsana ya lebakana le le nnyane, taerea ya madi ya lebaka le le nnyane, gape ge e ka tšwelela go feta dibeke tše pedi, ke taerea ya kgatelelo.<!--<ref name=WHO2013/> --> Taerea e meetsana ya lebaka le le kopana e ka ba e hlotšwe ke phetelo ya kholera.<!--<ref name=WHO2013/> --> Ge e ba go na le madi e ka bitšwa tengkhwibidu.<ref name=WHO2013/> Mabaka a mantši a go se hlole phetelo ao a ka fetšago e le taerea a akaretša: hyperthyroidism, go se kgotlelele swikiri lebeseng, bolwetši bja go ruruša mala, dikalafi tše ntši, le syndrome ya thumulo ya mala ge go balwa tše dingwe.<ref name=CEM2013>{{cite book|last1=Doyle|first1=edited by Basem Abdelmalak, D. John|title=Anesthesia for otolaryngologic surgery|date=2013|publisher=Cambridge University Press|location=Cambridge|isbn=1107018676|pages=282–287}}</ref> Mabakeng a mangwe mantle ditšo tša mantle ga di hlokege go tiišetša sehlodi sa taerea sa maleba.<ref name=NEJM2014/>

<!-- Prevention and Treatment -->
Thibelo ya phetelo ya taerea e ka diragala ka kaonafatšo ya tlhwekišo, ya meetse a go hlweka, le go hlapa matsogo.<!--<ref name=WHO2013/> --> Go nyantšha letswele sebaka sa dikgwedi tše tshela go a eletšwa bjalo ka kenti kgatlhanong le rotabirase.<!--<ref name=WHO2013/> --> Motswako wa go tsenya meetse mmeleng ka molomo (ORS), ke ya meetse a go hlweka le palo e nnyane ya leswai le swikiri, ke kalafi ya boikgethelo.<!-- <ref name=WHO2013/> --> Dipilisi tša Zinc di a eletšwa.<ref name=WHO2013/> Dikalafi tše di akantšwe gore di bolokile maphelo a bana ba 50 milione mengwageng ye 25 ya go feta.<ref name=WHO2010a>{{cite web |url=http://whqlibdoc.who.int/publications/2009/9789241598415_eng.pdf |title=whqlibdoc.who.int |format=PDF |work=World Health Organization}}</ref> Ge batho ba swerwe ke taerea ba eletšwa gore ba tšwelepele ka go ja dijo tša phepo gomme bana ba tšwelepele ka go nyanya letswele.<ref name=WHO2013/> Ge e ba di ORS tša go rekišwa ga di gona, metswako ya ka gae e ka dirišwa.<ref name=Prober2012>{{cite book|last1=Prober|first1=edited by Sarah Long, Larry Pickering, Charles G.|title=Principles and practice of pediatric infectious diseases|date=2012|publisher=Elsevier Saunders|location=Edinburgh|isbn=9781455739851|page=96|edition=4th |url=http://books.google.ca/books?id=TN2Gu2Af1BIC&pg=PA96}}</ref> Go bao ba feletšwego ke meetse mmeleng ga šoro, diela tša go tšhelwa mmeleng ka nnalete di ka dirišwa.<ref name=WHO2013/> Mo mabakeng a mangwe; le ge go le bjalo, ba ka thušega ka diela tša go fetišwa ka molomo.<ref>{{cite web|author1=ACEP|title=Nation’s Emergency Physicians Announce List of Test and Procedures to Question as Part of Choosing Wisely Campaign|url=http://www.choosingwisely.org/nations-emergency-physicians-announce-list-of-test-and-procedures-to-question-as-part-of-choosing-wisely-campaign/|website=Choosing Wisely|accessdate=18 June 2014}}</ref> [[Diantibiotiki]], le ge di sa dirišwe kudu, di ka eletšwa mo mabakeng a mmalwa bjalo ka bao ba nago le taerea ya madi le phišo ya godimo, bao ba nago le taerea morago ga go etela, le bao ba hwetšago taerea e itšeng ya pakteria goba diphelakadingwe go mantle a bona.<ref name=NEJM2014/> [[Loperamide]] e ka thuša go fokotša palo ya letšhologo la mala eupša ga e eletšwe go bao ba nago le malwetši a šoro.<ref name=NEJM2014>{{cite journal|last1=DuPont|first1=HL|title=Acute infectious diarrhea in immunocompetent adults.|journal=The New England journal of medicine|date=17 April 2014|volume=370|issue=16|pages=1532–40|pmid=24738670|doi=10.1056/nejmra1301069}}</ref>

<!-- Epidemiology and Prognosis -->
Palo ya makga a dibilione tše 1.7 go iša go dibilione tše 5&nbsp; tša taerea e direga ka ngwaga.<ref name=WHO2013/><ref name=CEM2013/> Go tlwaelegile kudu go dinaga tše di tšwetšego pele, moo bana ba hwetšago taerea ka palogare ya gararo ka ngwaga.<ref name=WHO2013/> Lefasengkabophara, go tloga ka 2012, ke sehlodi sa bobedi se se tlwaelegilego kudu sa mahu a bana ba ka fase ga mengwaga ye mehlano (0.76 milione goba 11%).<ref name=WHO2013/><ref name=CDC2013/> Ditiragalo tša go ipušeletša tša taerea gape ke sehlodi se se tlwaelegilego sa phepompe gomme ke sehlodi se segolo go bana bao ba lego ka fase ga mengwaga ye mehlano.<ref name=WHO2013>{{cite web|title=Diarrhoeal disease Fact sheet N°330|url=http://www.who.int/mediacentre/factsheets/fs330/en/|website=World Health Organization|accessdate=18 June 2014|date=April 2013}}</ref> Mathata a mangwe a go diragala sebaka se setelele ao aka tšwelelago a akaretša go se tielele mmeleng le go se gole botse monaganong.<ref name=CDC2013>{{cite web|title=Global Diarrhea Burden|url=http://www.cdc.gov/healthywater/global/diarrhea-burden.html|website=CDC|accessdate=18 June 2014|date=24 January 2013}}</ref>

== Ditšhupetšo ==

<references />
